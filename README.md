# MGD-RSS
##Metodologie generování dat pro modely umělé inteligence v robotických stavebních systémech

## Anotace

Nasazení modelů umělé inteligence ve stavebním inženýrství je dosud omezeno především nedostatkem kvalitních dat potřebných pro jejich trénování. Tento projekt představuje metodologii generování strukturovaných dat využitelných při vývoji a aplikaci modelů umělé inteligence ve stavebnictví.

Navržený přístup je založen na simulačních principech bayesovské inference a matematickém modelování dynamických systémů s využitím Markovových řetězců a metod Monte Carlo založených na Markovových řetězcích (MCMC). Vyvinutý hybridní model generátoru umožňuje efektivní tvorbu rozsáhlých datových sad vycházejících z principů adaptivního řízení sofistikovaných stochastických robotických procesů s proměnnými provozními a geometrickými podmínkami.

Vyvinuté modely a generátory byly implementovány a verifikovány na robotizovaných procesech zdění. Výsledky Kolmogorovova–Smirnovova testu porovnávajícího syntetická a reálná provozní data nepřekročily maximálně přípustnou statistickou odchylku stanovenou s ohledem na požadavky řízení robota. Odchylky klíčových ukazatelů se pohybovaly v rozmezí 5–7 %, což potvrzuje vysokou míru shody syntetických dat se skutečnými provozními daty.

Strukturovaná simulační a syntetická data byla následně využita při trénování modelů umělé inteligence určených k optimalizaci a monitoringu robotických stavebních procesů.

Navrženou metodologii lze využít k rozšíření trénovacích dat a jejich implementaci do modelů umělé inteligence napříč širokým spektrem oblastí stavebního inženýrství v průběhu celého životního cyklu budovy. Patří sem zejména návrh konstrukčních prvků a materiálů, časové a finanční plánování, optimalizace stavebních procesů, kontrola kvality objektů či facility management.

Výsledky projektu přispívají k rozvoji teoretických základů stavebního inženýrství, podporují implementaci modelů umělé inteligence ve stavební praxi a otevírají nové možnosti využití moderních digitálních technologií ve výzkumu i vzdělávání.

---

## Klíčová slova

- Umělá inteligence  
- Generování dat  
- Strukturovaná data  
- Nestrukturovaná data  
- Syntetická data  
- Simulační data  
- Bayesovská inference  
- Markovův řetězec  
- Monte Carlo metoda  
- Kolmogorovův–Smirnovův test  
- Stochastické modelování  
- Simulace stavebních procesů  
- Robotické stavební systémy  

---

## Struktura repozitáře

Struktura repozitáře reflektuje celý proces generování dat, simulace, trénování a evaluace modelů umělé inteligence v robotických stavebních systémech.

Podrobnosti viz jednotlivé složky a jejich README soubory.

---

## Použití

Projekt je určen především pro:
- výzkum a vývoj metod generování syntetických dat,
- trénování a validaci modelů umělé inteligence,
- simulaci robotických stavebních procesů,
- experimentální ověřování shody syntetických a reálných dat.

---

## Licence

Licence projektu je uvedena v souboru `LICENSE`.

---

## Citace

Pokud projekt používáte ve vědecké práci, prosím citujte dle souboru `CITATION.cff`.

